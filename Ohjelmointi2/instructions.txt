TIE-0220 Kevät 2020
GUI-projekti: Tetris
Laatinut: Niilo Rannikko
Op. nro: 268085
Email: niilo.rannikko@tuni.fi

KÄYTTÖOHJE

Pelin tarkoituksena on asetella pelialueen ylälaitaan ilmestyviä erimuotoisia, 
alareunaa kohti putoavia palikoita mahdollisimman tiiviisti, ennen kuin pelialue 
täyttyy.

Pelia alkaa painamalla Start-painiketta hiirellä, jolloin ensimmäinen kappale 
ilmestyy pelialueelle ja lähtee putoamaan. Putoavaa kappaletta voi putoamisen 
ajan liikutella vasemmalle ja oikealle käyttöliittymän näppäimilla "Move Left"
ja "Move Right", sekä pudottaa kappaleen suoraan niin alas, kuin mahdollista
"Drop" -näppäimellä.
Kun kappale on pysähtynyt joko alalaitaan, tai toiseen kappaleeseen, sitä ei voi 
enää liikutella.

Uuden kappaleen saa luotua painamalla "Next shape" -painiketta.
Pelin voi nollata ja palauttaa alkuasetelmaan "Reset" -napilla. Reset toimii vain, 
kun alueella ei ole liikkuvia kappaleita.

Peli päättyy, kun uusi palikka ei enää mahdu alueelle, jolloin uuden pelin voi 
aloittaa painamalla Reset- ja sen jälkeen Start Game-painiketta.



TOTEUTUKSESTA

Toteutetut ominaisuudet:

Minimivaatimukset:
    - Pelialue on suorakulmion mallinen ja se on alussa tyhjä
    - Pelissä on yhteensä 8 erilaista kappaletta (minimi 4)
    - Putoava kappale valikoituu satunnaisesti
    - Uusi kappale ilmestyy käyttöliittymän nappia painamalla
    - Putoavia kappaleita voi liikutella sivusuunnassa,
      pelialueen ja toisten kappaleiden rajoissa
    - Kappale pysähtyy osuessaan pelialueen reunaan tai toiseen kappaleeseen
    - Pelin päättymisestä seuraa ilmoitus käyttäjälle

Toteutetut lisäominaisuudet:
    - Pelissä on yhteensä 8 erilaista muotoa, jotka saavat satunnaisen värin
      syntyessään
    - Pelissä on reset-painike, jolla pelin voi asettaan alkutilanteeseen
    - Putoavan kappaleen pystyy pudottamaan niin alas kuin mahdollista
      käyttöliittymän "Drop" -painikkeella
    
Toteutusperiaate:

Pelin pohjaideana on että ohjelmassa on kaksi vektoria, joihin varastoidaan pelilaudan
laatikoita. Vektori moving_blocks_ sisältää pelilaudalla liikkeessä olevat neljä
laatikkoa ja vektori blocks_on_board_ sisältää pelilaudalle jo pysähtyneet laatikot.

Pelin kulkiessa, kun pelaaja painaa käyttöliittymän nappia luodakseen
uuden tetrominon pelialueelle, ohjelman create_tetromino()-funktio arpoo ensin tulevan
tetrominon värin ja sitten valittavien tetrominojen vektorista yhden neljän laatikon
koordinaattisarjan, luo laatikon kerrallaan, siirtää sen oikealle paikalle, samalla
tarkistaen, että paikalla on tilaa, tallentaa laatikot moving_blocks_ -vektoriin ja
tämän jälkeen käynnistää ohjelman sisäisen kellon ja tekee tarvittavat muutokset
käyttöliittymän nappeihin kutsumalla start_timer()-funktiota. Jos synnytetyn uuden
laatikon paikalla on jo ennestään toinen laatikko, kutsutaan game_over() -funktiota,
joka poistaa kaikki muut, paitsi Reset-nappulan käytöstä, tulostaa ilmoituksen asiasta
ja näin lopettaa pelin. Jos uutta tetrominoa ei voida luoda kokonaan, create_tetromino
palauttaa arvon false ja jos voi, niin arvon true. Näin on tehty ohjelman sisäisen kellon
oikean toiminnan varmistamiseksi.

Ohjelman sisäinen kello on sidottu laatikoita alas päin liikuttavaan funktioon.
Tämä funktio move_tetromino_down() tarkistaa is_moving_ok()-funktion avulla, voiko
kaikkia neljää laatikkoa siirtää pykälän alas päin. Jos voi, se siirtää laatikot ja
jos ei voi, niin funktio poistaa laatikot moving_blocks_-vektorista ja tallentaa
ne blocks_on_board_-vektoriin. Kun is_moving_ok()-funktiota kutsutaan, se käy
läpi moving_blocks_ -vektorin ja tarkistaa voiko niitä kaikkia liikuttaa pykälän
alas. Jos ei voi, se pysäyttää kellon ja paluttaa arvon "false" ja jos voi, se palauttaa
arvon "true".

Pelaaja voi liikutella putoavia tetrominoja käyttöliittymän näppäimillä "Move Left" ja
"Move Right". Näppäinten takana on funktio, joka liikuttaa koko kappaletta, jos
halutussa suunnassa on tilaa. Jos liikkumisen tiellä on pelialueen reuna tai pelilaudalla
jo oleva kappale, niin ei tapahdu mitään. Pelaaja voi myös pudottaa kappaleen niin alas,
kuin mahdollista Drop-painikkeella, jonka funktio tarkistaa is_moving_ok -funktion
kanssa kuvion alla olevan tilan ja liikutta sitä pykälän, kunnes kappale saavuttaa
pelialueen pohjan tai toisen kappaleen.

Pelin aikana, kun pelialueella ei ole liikkuvia tetrominoja, käyttäjä voi palauttaa
laudan alkutilanteeseen "Reset"-painikkeella. Painikkeen funktio tyhjentää pelialueen,
poistaa alkiot vektoreista moving_blocks_ ja blocks_on_board_, sekä palauttaa
alkutilanteen ohjetekstin tekstiruutuun.

Pelin kulun aikana, vain tarpeelliset käyttöliittymän painikkeet ovat käytettävissä
kussakin tilanteessa ja niiden säätely tapahtuu automaattisesti erityisesti pelin
sisäisen kellon tilaan liittyen, sekä pelin erityistilanteissa, kuten pelin
päättyminen ja resetointi.
